---
layout: mylayout.njk
title: Problemi
css: "/css/style.css"
---

# {{ title }}

Questa pagina raccoglie possibili problemi che potreste incontrare e relative soluzioni, ma in generale potete sempre contattarci direttamente tramite Airbnb e risponderemo il prima possibile.

In caso di emergenze, **chiamate il 112, il numero di emergenza europeo** che vi indirizzerà al servizio più appropriato.

## Le luci si sono spente

Le abitazioni in Italia hanno limiti di elettricità più bassi rispetto ad alcuni altri paesi.  
Questo significa che la corrente può saltare se vengono utilizzati troppi elettrodomestici contemporaneamente.

Per evitare che succeda:

- non utilizzate più elettrodomestici ad alto consumo nello stesso momento (ad esempio forno, lavatrice e asciugacapelli)  
- spegnete un elettrodomestico prima di accenderne un altro, se avete bisogno di usarne più di uno

Se la corrente dovesse andare via, spegnete alcuni elettrodomestici e riattivate l’interruttore principale (chiedeteci come fare tramite la chat di Airbnb).

## Il wifi non funziona

Su Airbnb non elenchiamo il wifi tra i servizi disponibili, ma vi forniamo comunque l’accesso a un dispositivo wifi portatile.  
Non è sempre affidabile e ha un limite di dati, quindi non è adatto per lavorare da casa o per altri usi intensivi di internet; è per questo motivo che non lo pubblicizziamo.

Detto ciò, dovrebbe comunque bastare per guardare qualche video su YouTube o su altre piattaforme di streaming a cui avete un abbonamento, utilizzando il Chromecast.

Il nome e la password del wifi sono visibili nella vostra prenotazione su Airbnb (chiedete nella chat se non riuscite a trovarli).

Se non vedete la rete wifi dal vostro dispositivo o dal Chromecast, controllate che il router wifi portatile sia acceso e in carica (dovrebbe essere collegato alla corrente).  
Il dispositivo wifi è quello della foto qui sotto:

![Black Huawei pocket wifi](../../assets/pictures/pocket-wifi.png)

## Il frigo è spento

Il frigo può essere spento per tre motivi:

1. [è saltata la corrente](#e-saltata-la-corrente)
2. [l'interruttore del frigo è spento](#l-interruttore-del-frigo-e-spento)
3. [la temperatura del frigo è a zero](#la-temperatura-del-frigo-e-a-zero)

### È saltata la corrente

In questo caso, seguite le istruzioni scritte sopra per [quando va via la luce](#le-luci-si-sono-spente), ricordandovi di spegnere almeno uno degli elettrodomestici accesi (spesso basta spegnere la lavatrice o il forno).

### L'interruttore del frigo è spento

Il frigo ha un interruttore esterno vicino ai fornelli. Può capitare di spegnerlo per sbaglio, per riaccendere il frigo basta riportare l'interruttore nella posizione in foto (riattivandolo).

L'interruttore è il primo interruttore a destra dei fornelli, quello con le indicazioni di acceso/spento (I/O).

![Interruttore per il frigo, a destra dei fornelli](/assets/pictures/fridge-switch.png)


### La temperatura del frigo è a zero

Questo può succedere se ci siamo scordati di riaccendere il frigo dopo un periodo senza ospiti. Per risolvere basta ruotare la rotellina all'interno del frigo, portandola sul 2. Vedrete la luce del frigo riaccendersi immediatamente.

![Rotellina da girare all'interno del frigo, parete interna destra](/assets/pictures/fridge-gear.png)




